---
title: Casella degli strumenti SSIS | Microsoft Docs
ms.custom: ''
ms.date: 11/16/2016
ms.prod: sql
ms.prod_service: integration-services
ms.reviewer: ''
ms.technology: integration-services
ms.topic: conceptual
f1_keywords:
- sql13.dts.designer.toolboxfavorites.F1
- sql13.dts.designer.toolbox.F1
- sql13.dts.designer.toolboxcommon.F1
ms.assetid: 552ff592-eeef-46e8-b4a2-9b2384c869aa
author: douglaslMS
ms.author: douglasl
manager: craigg
ms.openlocfilehash: 96ad709b12fc8bcbdb588fc1abb511b4b4ee081e
ms.sourcegitcommit: 0638b228980998de9056b177c83ed14494b9ad74
ms.translationtype: HT
ms.contentlocale: it-IT
ms.lasthandoff: 11/14/2018
ms.locfileid: "51640828"
---
# <a name="ssis-toolbox"></a>Casella degli strumenti SSIS
  Tutti i componenti installati nel computer locale vengono visualizzati automaticamente nella **Casella degli strumenti SSIS**. Quando si installano componenti aggiuntivi, fare clic con il pulsante destro del mouse all'interno della casella degli strumenti, quindi fare clic su **Aggiorna casella degli strumenti** per aggiungere i componenti.  
 
 Quando si crea un nuovo progetto SSIS o si apre un progetto esistente, la **Casella degli strumenti SSIS** viene visualizzata automaticamente. La casella degli strumenti può essere aperta anche facendo clic sul relativo pulsante posto nell'angolo superiore destro dell'area di progettazione del pacchetto oppure facendo clic su VISUALIZZA-> Altre finestre -> Casella degli strumenti SSIS.
 
 > [!NOTE]
> Se la casella degli strumenti non è visibile, selezionare VISUALIZZA-> Altre finestre -> Casella degli strumenti SSIS.
 
Per accedere a ulteriori informazioni su un componente dalla casella degli strumenti, fare clic sul componente per visualizzare una descrizione nella parte inferiore della casella degli strumenti. Per alcuni componenti, è anche possibile accedere a esempi che illustrano come configurare e usare i componenti. Gli esempi sono disponibili su [MSDN](https://go.microsoft.com/fwlink/?LinkId=259189). Per accedere agli esempi dalla **Casella degli strumenti SSIS**, fare clic sul collegamento **Cerca esempi** visualizzato sotto la descrizione.  
  
> [!NOTE]
> Non è possibile *rimuovere* componenti installati dalla casella degli strumenti.  

## <a name="toolbox-categories"></a>Categorie della casella degli strumenti
 Nella **Casella degli strumenti SSIS**, i componenti del flusso di controllo e del flusso di dati sono organizzati in categorie.  È possibile espandere e comprimere le categorie e ridisporre i componenti.  Per ripristinare l'organizzazione predefinita, fare clic con il pulsante destro del mouse all'interno della casella degli strumenti e scegliere **Ripristina impostazioni predefinite casella degli strumenti**.  
  
 Le categorie **Preferiti** e **Comune** vengono visualizzate nella casella degli strumenti quando si selezionano le schede **Flusso di controllo**, **Flusso di dati**e **Gestori eventi** . La categoria **Altre attività** viene visualizzata nella casella degli strumenti quando si seleziona la scheda **Flusso di controllo** o la scheda **Gestori eventi** . Le categorie Altre trasformazioni, **Altre origini**e **Altre destinazioni** vengono visualizzate nella casella degli strumenti quando si seleziona la scheda **Flusso di dati** .  

 ## <a name="add-azure-components-to-the-toolbox"></a>Aggiungere componenti di Azure alla Casella degli strumenti  
 L'Azure Feature Pack for Integration Services contiene le gestioni connessioni per connettersi alle origini dati e alle attività di Azure per eseguire operazioni comuni di Azure. Installare il Feature Pack per aggiungere questi elementi alla casella degli strumenti. Per altre informazioni, vedere [Azure Feature Pack for Integration Services &#40;SSIS&#41;](../integration-services/azure-feature-pack-for-integration-services-ssis.md).  

## <a name="move-a-toolbox-item-to-another-category"></a>Spostare un elemento della Casella degli strumenti in un'altra categoria  
  
1.  Fare clic con il pulsante destro del mouse su un elemento della casella degli strumenti di SSIS, quindi fare clic su:  
  
    -   **Sposta a Preferiti**  
  
    -   **Sposta a Comune**  
  
    -   **Sposta ad altre origini**  
  
    -   **Sposta ad altre destinazioni**  
  
    -   **Sposta ad altre trasformazioni**  
  
    -   **Sposta ad altre attività**  
  
## <a name="refresh-the-ssis-toolbox"></a>Aggiornare la casella degli strumenti SSIS  
  
1.  Fare clic con il pulsante destro del mouse sulla casella degli strumenti di SSIS e quindi scegliere **Aggiorna casella degli strumenti**.  

