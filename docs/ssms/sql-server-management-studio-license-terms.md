---
title: SQL Server Management Studio - Condizioni di licenza | Microsoft Docs
ms.custom: 
ms.date: 01/19/2017
ms.prod: sql-non-specified
ms.prod_service: sql-tools
ms.service: 
ms.component: ssms
ms.reviewer: 
ms.suite: sql
ms.technology: tools-ssms
ms.tgt_pltfrm: 
ms.topic: article
ms.assetid: 8f3d273c-c663-4341-aa2f-5ed8ebcba5b0
caps.latest.revision: "9"
author: stevestein
ms.author: sstein
manager: craigg
ms.workload: On Demand
ms.openlocfilehash: c718bbcd3df4d304f0e14cb1a5a01f46d77fe857
ms.sourcegitcommit: b6116b434d737d661c09b78d0f798c652cf149f3
ms.translationtype: HT
ms.contentlocale: it-IT
ms.lasthandoff: 01/17/2018
---
# <a name="sql-server-management-studio---license-terms"></a>SQL Server Management Studio - Condizioni di Licenza
[!INCLUDE[appliesto-ss-asdb-asdw-pdw-md](../includes/appliesto-ss-asdb-asdw-pdw-md.md)]
### <a name="available-languages"></a>Lingue disponibili:  
[Cinese (Repubblica popolare cinese)](http://go.microsoft.com/fwlink/?LinkID=620835&clcid=0x804) | [Cinese (Taiwan)](http://go.microsoft.com/fwlink/?LinkID=620835&clcid=0x404) | [Inglese (Stati Uniti)](http://go.microsoft.com/fwlink/?LinkID=620835&clcid=0x409) | [Francese](http://go.microsoft.com/fwlink/?LinkID=620835&clcid=0x40c)  
[Tedesco](http://go.microsoft.com/fwlink/?LinkID=620835&clcid=0x407) | [Italiano](http://go.microsoft.com/fwlink/?LinkID=620835&clcid=0x410) | [Giapponese](http://go.microsoft.com/fwlink/?LinkID=620835&clcid=0x411) | [Coreano](http://go.microsoft.com/fwlink/?LinkID=620835&clcid=0x412) | [Portoghese (Brasile)](http://go.microsoft.com/fwlink/?LinkID=620835&clcid=0x416) | [Russo](http://go.microsoft.com/fwlink/?LinkID=620835&clcid=0x419) | [Spagnolo](http://go.microsoft.com/fwlink/?LinkID=620835&clcid=0x40a)  
  
## <a name="microsoft-software-license-terms"></a>CONDIZIONI DI LICENZA PER IL SOFTWARE MICROSOFT.  
**MICROSOFT SQL SERVER MANAGEMENT STUDIO**  
  
---  
Le presenti condizioni di licenza costituiscono il contratto tra Microsoft Corporation (o, in base al luogo di residenza del licenziatario, una delle sue consociate) e il licenziatario. Leggere le condizioni di licenza. Le condizioni si applicano al software indicato sopra, che include il supporto con cui è stato fornito (se presente). Le condizioni si applicano anche a qualsiasi  
* aggiornamento  
* integrazione  
* servizio basato su Internet e  
* servizio di supporto tecnico Microsoft  
  
per il presente software, a meno che a tali prodotti non siano associate condizioni diverse, nel qual caso, prevarranno le condizioni specifiche.  
  
**Utilizzando il software, il licenziatario accetta le presenti condizioni. Qualora il licenziatario non le accetti, non potrà utilizzare il software. Come descritto di seguito, l'uso di alcune funzionalità funge anche da consenso alla trasmissione di determinate informazioni standard relative al computer per i servizi basati su Internet.**  
  
---  
**Qualora il licenziatario si attenga alle presenti condizioni di licenza, disporrà dei diritti perpetui di seguito indicati.**  
**1. DIRITTI DI INSTALLAZIONE E DI UTILIZZO.**  
  
&nbsp;&nbsp;**a.    Installazione e utilizzo.** Il licenziatario potrà installare e usare una copia del software sul dispositivo.  
  
&nbsp;&nbsp;**b.    Programmi di terzi.** Il software può contenere programmi di terze parti concessi in licenza da Microsoft, e non da terzi, in base alle condizioni stabilite nel presente contratto. Eventuali comunicazioni per il programma di terze parti sono incluse solo a scopo informativo.  
  
**2.    ULTERIORI REQUISITI DI LICENZA E/O DIRITTI DI UTILIZZO.**  
  
&nbsp;&nbsp;**a.    Codice distribuibile.** Il software contiene codice che il licenziatario potrà distribuire nei programmi che svilupperà, nel rispetto delle condizioni che seguono.  
  
&nbsp;&nbsp;&nbsp;&nbsp;**i.    Diritto di utilizzo e distribuzione. I file di codice e di testo elencati di seguito rappresentano "Codice distribuibile".**  
* *Codice di esempio*. È possibile modificare, copiare e distribuire il modulo del codice sorgente e oggetto contrassegnato come "campione".  
* *Distribuzione a terzi*. Il licenziatario potrà autorizzare i distributori dei propri programmi a duplicare e distribuire il Codice Distribuibile come parte di tali programmi.  
  
&nbsp;&nbsp;&nbsp;&nbsp;**ii.   Requisiti per la distribuzione. Per distribuire il Codice distribuibile, il licenziatario deve**  
* aggiungere rilevanti e significative funzionalità al Codice distribuibile nei programmi del licenziatario;  
* distribuire, per ogni file del Codice distribuibile con estensione lib, solo i risultati dell'esecuzione di tale Codice distribuibile attraverso un linker al programma;  
*   distribuire il Codice distribuibile incluso in un programma di installazione solo nell'ambito di tale programma e senza alcuna modifica;  
*   far accettare ai distributori e agli utenti finali esterni un contratto con condizioni che garantiscano almeno lo stesso livello di tutela definito nel presente contratto;   
*   visualizzare una valida comunicazione di copyright del licenziatario stesso nei suoi programmi;  
*   indennizzare, manlevare e difendere Microsoft da ogni e qualsiasi domanda o azione giudiziaria, ivi incluse le spese legali, relative all'utilizzo o alla distribuzione dei programmi del licenziatario.  
  
&nbsp;&nbsp;&nbsp;&nbsp;**iii.  Restrizioni per la distribuzione. Il licenziatario non potrà**  
* modificare le eventuali comunicazioni relative ai copyright, ai marchi o ai brevetti riportati nel Codice distribuibile;  
* utilizzare i marchi di Microsoft nei nomi dei programmi del licenziatario stesso o in modo tale da suggerire che tali programmi provengano o siano riconosciuti in qualsiasi modo da Microsoft;  
* distribuire il Codice distribuibile al fine di essere eseguito su una piattaforma diversa dalla piattaforma Windows;  
* includere Codice distribuibile in programmi dannosi, ingannevoli o illegali;  
* modificare o distribuire il codice sorgente di qualsiasi Codice distribuibile in modo da assoggettare una qualsiasi parte di tale codice alle condizioni di una Licenza esclusa. Per Licenza esclusa si intende qualsiasi licenza che richieda, come condizione per l'utilizzo, la modifica o la distribuzione, che  
  * il codice sia divulgato o distribuito nel formato in codice sorgente;  
  * altri abbiano il diritto di modificarlo.  
  
**3.    SERVIZI BASATI SU INTERNET.** Microsoft fornisce servizi basati su Internet insieme al software. Microsoft potrà cambiare o annullare i servizi in qualsiasi momento.  
  
&nbsp;&nbsp;**a.    Consenso all'utilizzo dei servizi basati su Internet.** Le funzionalità del software descritte di seguito e nell'Informativa sulla Privacy di Microsoft SQL Server si connettono ai sistemi informatici di Microsoft o del provider di servizi tramite Internet. In alcuni casi il licenziatario non riceverà alcuna comunicazione separata riguardante la connessione. Il licenziatario può disattivare questa funzionalità oppure non utilizzarla. Per altre informazioni su questa funzionalità, il licenziatario potrà visitare la pagina [http://go.microsoft.com/fwlink/?LinkID=398120](http://go.microsoft.com/fwlink/?LinkID=398120). **Usando tale funzionalità il licenziatario acconsente alla trasmissione di queste informazioni**. Microsoft non utilizza tali informazioni per individuare o contattare il licenziatario.  
  
&nbsp;&nbsp;**i.    Informazioni relative al computer.** La seguente funzionalità utilizza protocolli Internet che comunicano ai sistemi appropriati informazioni relative al computer, quali l'indirizzo IP, il tipo di sistema operativo, il browser, il nome e la versione del software in uso, nonché il codice della lingua del dispositivo su cui il licenziatario ha installato il software. Microsoft utilizza queste informazioni per rendere disponibile al licenziatario il servizio basato su Internet.  
  
* Funzionalità di contenuto Web. Le funzionalità del software consentono di recuperare il contenuto correlato da Microsoft e di fornirlo al licenziatario. Per offrire il contenuto, queste funzionalità inviano a Microsoft il tipo di sistema operativo, il nome e la versione del software in uso, il tipo di browser e il codice della lingua del dispositivo in cui è installato il software. Esempi di queste funzionalità sono ClipArt, modelli, formazione, assistenza in linea, Guida e Appshelp. Il licenziatario potrà scegliere di non usare le funzionalità di contenuto Web.  
  
&nbsp;&nbsp;**ii.   Trattamento dei dati.** Microsoft potrà usare le informazioni relative al computer per migliorare i propri prodotti e servizi. Microsoft potrà inoltre condividere quanto sopra indicato con altri soggetti, ad esempio con i fornitori di hardware e software, che potranno utilizzare queste informazioni per migliorare il funzionamento dei loro prodotti con il software Microsoft.  
  
**4.    AMBITO DI VALIDITÀ DELLA LICENZA.** Il software non viene venduto, ma è concesso in licenza. Il presente contratto concede al licenziatario solo alcuni diritti di utilizzo del software. Microsoft si riserva tutti gli altri diritti. Nel limite massimo consentito dalla legge applicabile il licenziatario potrà utilizzare il software esclusivamente nei modi espressamente concessi nel presente contratto. Nel far ciò, il licenziatario dovrà attenersi a qualsiasi limitazione tecnica presente nel software che gli consenta di utilizzarlo solo in determinati modi. Il licenziatario non potrà  
* aggirare le limitazioni tecniche presenti nel software;  
* decodificare, decompilare o disassemblare il software, fatta eccezione per i casi in cui tali attività siano espressamente consentite dalla legge applicabile, nonostante questa limitazione;  
* eseguire un numero di copie del software maggiore di quello specificato nel presente contratto o consentito dalla legge applicabile, nonostante questa limitazione;  
* pubblicare il software per consentirne la duplicazione da parte di terzi;  
* concedere il software in locazione, leasing o prestito;  
* trasferire il software o il presente contratto a terzi oppure  
* utilizzare il software per fornire hosting di servizi commerciali.  
  
**5.    COPIA DI BACKUP.** Il licenziatario potrà eseguire una copia di backup del software. che potrà essere utilizzata esclusivamente per reinstallare il software.  
  
**6.    DOCUMENTAZIONE.** Qualsiasi persona che disponga di accesso valido al computer o alla rete interna del licenziatario può duplicare e utilizzare la documentazione per fini di riferimento interno.  
  
**7.    RESTRIZIONI ALL'ESPORTAZIONE.** Il software è soggetto alle leggi e alle disposizioni in vigore negli Stati Uniti in materia di controllo dell'esportazione. Il licenziatario dovrà attenersi a tutte le leggi e le disposizioni locali e internazionali applicabili al software in materia di controllo delle esportazioni. Queste leggi includono limitazioni circa le destinazioni, gli utenti finali e l'utilizzo finale. Per altre informazioni, vedere www.microsoft.com/exporting.  
  
**8.    SERVIZI DI SUPPORTO TECNICO.** Poiché il presente software viene fornito "com’è", non è prevista la fornitura di servizi di supporto tecnico da parte di Microsoft.  
  
**9.    INTERO ACCORDO.** Il presente accordo e le condizioni che disciplinano l'utilizzo di integrazioni, aggiornamenti, servizi basati su Internet e servizi di supporto tecnico utilizzati dal licenziatario costituiscono l'intero accordo relativo al software e ai servizi di supporto tecnico.  
  
**10.   LEGGE APPLICABILE.**  
  
&nbsp;&nbsp;**a.    Stati Uniti.** Qualora il software sia stato acquistato negli Stati Uniti, il presente contratto è disciplinato e interpretato esclusivamente in base alla legge dello Stato di Washington e tale legge si applica ai reclami aventi ad oggetto gli inadempimenti contrattuali, indipendentemente dai principi in materia di conflitto di legge. Tutte le altre controversie, incluse quelle aventi ad oggetto la violazione della normativa a tutela dei consumatori, la violazione delle norme in materia di concorrenza sleale e l'illecito extracontrattuale, saranno disciplinate dalla legge dello Stato di residenza del licenziatario.  
  
&nbsp;&nbsp;**b.    Al di fuori degli Stati Uniti.** Qualora il licenziatario abbia acquistato il software in qualsivoglia altro Paese, il presente contratto è disciplinato dalla legge di tale Paese.  
  
**11.   EFFETTI GIURIDICI.** Con il presente contratto vengono concessi alcuni diritti. Al licenziatario potranno essere concessi altri diritti ai sensi della legge del paese di residenza. Il licenziatario potrebbe, inoltre, avere ulteriori diritti direttamente nei confronti del soggetto da cui ha acquistato il software. Il presente contratto non modifica i diritti del licenziatario che la legge del Paese di residenza del licenziatario non consente di modificare.  
  
**12.   Il software può includere le versioni in anteprima, beta o altre versioni non definitive di funzionalità o software, offerte da Microsoft, come descritto nella documentazione. LE ANTEPRIME VENGONO FORNITE "COME SONO", "CON TUTTI I DIFETTI" E "COME DISPONIBILI" E SONO ESCLUSE DAI CONTRATTI DI SERVIZIO E DALLA GARANZIA LIMITATA. Per le Anteprime potrebbe non essere previsto il servizio di supporto tecnico clienti. Le Anteprime potranno essere soggette a impegni minori o differenti per garantire il diritto alla protezione dei dati personali, alla conformità e alla sicurezza. Microsoft potrà apportare modifiche o interrompere le Anteprime in qualsiasi momento senza preavviso. Potrà inoltre decidere di non dichiarare la "Disponibilità Generale" di un'Anteprima.**

**13.   ESCLUSIONE DI GARANZIE. Il software viene concesso in licenza "così com'è". L'utente accetta di usarle a proprio rischio. Microsoft non riconosce garanzie o condizioni esplicite. Il presente contratto non modifica eventuali ulteriori diritti dei consumatori o garanzie di legge riconosciuti al licenziatario dalla legge locale. Nella misura massima consentita dalla legge applicabile, Microsoft esclude eventuali garanzie implicite di commerciabilità, idoneità per uno scopo specifico e non violazione dei diritti altrui.**  
  
**PER L'AUSTRALIA. Il licenziatario è soggetto alle garanzie di legge previste ai sensi della Legge Australiana a Tutela dei Consumatori (Australian Consumer Law) e nessuna disposizione contenuta nelle presenti condizioni influisce su tali diritti.**  
  
**14.   LIMITAZIONE DI RESPONSABILITÀ ED ESCLUSIONE DI MEZZI DI TUTELA E DANNI. Il licenziatario può richiedere a Microsoft e ai suoi fornitori il solo risarcimento per i danni diretti nel limite di cinque dollari (USD 5,00). Il licenziatario non potrà richiedere il risarcimento per eventuali altri danni, inclusi i danni consequenziali, speciali, indiretti o incidentali oppure relativi alla perdita di profitti.**  
Questa limitazione si applica a  
* qualsiasi questione relativa al software, ai servizi, al contenuto (incluso il codice) sui siti Internet o i programmi di terzi e  
* controversie relative a responsabilità contrattuale, violazioni di garanzia e delle condizioni, responsabilità oggettiva, negligenza o altra colpa nella misura massima consentita dalla legge applicabile.  
  
Tale limitazione si applica anche nel caso in cui Microsoft era informata o avrebbe dovuto essere informata della possibilità del verificarsi di tali danni. La limitazione o l'esclusione di cui sopra potrebbe non essere applicabile al licenziatario in quanto l'esclusione o la limitazione di danni incidentali, consequenziali o di altro tipo potrebbe non essere consentita nel Paese di residenza del licenziatario.  
  
