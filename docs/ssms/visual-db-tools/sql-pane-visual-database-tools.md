---
title: Riquadro SQL (Visual Database Tools) | Microsoft Docs
ms.custom: 
ms.date: 01/19/2017
ms.prod: sql-non-specified
ms.reviewer: 
ms.suite: 
ms.technology:
- tools-ssms
ms.tgt_pltfrm: 
ms.topic: article
helpviewer_keywords:
- Query Designer [SQL Server], SQL pane
- View Designer, SQL pane
- SQL pane [Visual Database Tools]
ms.assetid: dbabab18-0614-415b-a2ef-9bcd0d320d5c
caps.latest.revision: 3
author: stevestein
ms.author: sstein
manager: jhubbard
ms.translationtype: HT
ms.sourcegitcommit: 2edcce51c6822a89151c3c3c76fbaacb5edd54f4
ms.openlocfilehash: fbf4122473bbe62865c57da73e661c74e8d9e035
ms.contentlocale: it-it
ms.lasthandoff: 08/18/2017

---
# <a name="sql-pane-visual-database-tools"></a>Riquadro SQL (Visual Database Tools)
Utilizzando il riquadro SQL è possibile creare un'istruzione SQL personalizzata. Per creare un'istruzione, è anche possibile utilizzare i riquadri Criteri e Diagramma, ma in questo caso le istruzioni SQL verranno comunque create nel riquadro SQL. Mentre si compila la query, il riquadro SQL viene aggiornato e riformattato automaticamente in modo da semplificarne la lettura.  
  
Per aprire il riquadro SQL, aprire innanzitutto Progettazione query e Progettazione viste (con un oggetto di database selezionato in Esplora server, scegliere **Nuova query** dal menu **Database**). A questo punto, scegliere **Riquadro** dal menu **Progettazione query** e fare clic su **SQL**.  
  
Nel riquadro SQL è possibile:  
  
-   Creare nuove query immettendo istruzioni SQL.  
  
-   Modificare l'istruzione SQL creata da Progettazione query e Progettazione viste in base alle impostazioni definite nei riquadri Diagramma e Criteri.  
  
-   Immettere istruzioni che sfruttano caratteristiche specifiche del database utilizzato.  
  
> [!NOTE]  
> È importante conoscere le regole che consentono di identificare gli oggetti di database nel database utilizzato. Per informazioni dettagliate, vedere la documentazione relativa al sistema di gestione di database in uso.  
  
## <a name="statements-in-the-sql-pane"></a>Istruzioni nel riquadro SQL  
È possibile modificare la query corrente direttamente nel riquadro SQL. Quando ci si sposta in un altro riquadro, l'istruzione viene formattata automaticamente in Progettazione query e Progettazione viste, quindi i riquadri Diagramma e Criteri vengono modificati in base all'istruzione.  
  
Se l'istruzione non può essere rappresentata nei riquadri Diagramma e Criteri e se tali riquadri sono visibili, in Progettazione query e Progettazione viste verrà generato un errore e sarà possibile scegliere di procedere in due modi:  
  
-   Ignorare il fatto che l'istruzione non può essere rappresentata nei riquadri Diagramma e Criteri.  
  
-   Annullare la modifica che non può essere rappresentata e ripristinare la versione più recente dell'istruzione SQL.  
  
Se si sceglie di ignorare il fatto che l'istruzione non può essere rappresentata nei riquadri Diagramma e Criteri, in Progettazione query e Progettazione viste gli altri riquadri saranno visualizzati con colori più sfumati in modo da indicare che non riflettono più il contenuto del riquadro SQL.  
  
È possibile continuare a modificare l'istruzione ed eseguirla come qualsiasi istruzione SQL.  
  
> [!NOTE]  
> Se si immette un'istruzione SQL ma successivamente si apportano ulteriori modifiche alla query, cambiando i riquadri Diagramma e Criteri, l'istruzione SQL verrà ricompilata e visualizzata nuovamente in Progettazione query e Progettazione viste. In alcuni casi, questa operazione ha come risultato un'istruzione SQL con una struttura diversa rispetto all'istruzione SQL immessa in origine (anche se i risultati generati sono gli stessi). Questa differenza è particolarmente frequente quando si utilizzano condizioni di ricerca che richiedono numerose clausole collegate con operatori AND e OR.  
  
## <a name="see-also"></a>Vedere anche  
[Creare query &#40;Visual Database Tools&#41;](../../ssms/visual-db-tools/create-queries-visual-database-tools.md)  
[Eseguire query &#40;Visual Database Tools&#41;](../../ssms/visual-db-tools/run-queries-visual-database-tools.md)  
[Procedure per la progettazione di query e viste &#40;Visual Database Tools&#41;](../../ssms/visual-db-tools/design-queries-and-views-how-to-topics-visual-database-tools.md)  
[Riquadro Diagramma &#40;Visual Database Tools&#41;](../../ssms/visual-db-tools/diagram-pane-visual-database-tools.md)  
[Riquadro Criteri &#40;Visual Database Tools&#41;](../../ssms/visual-db-tools/criteria-pane-visual-database-tools.md)  
[Riquadro Risultati &#40;Visual Database Tools&#41;](../../ssms/visual-db-tools/results-pane-visual-database-tools.md)  
  

