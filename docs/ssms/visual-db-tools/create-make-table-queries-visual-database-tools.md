---
title: Creare query di creazione tabella (Visual Database Tools) | Microsoft Docs
ms.custom: 
ms.date: 01/19/2017
ms.prod: sql-non-specified
ms.prod_service: sql-non-specified
ms.service: 
ms.component: ssms-visual-db
ms.reviewer: 
ms.suite: sql
ms.technology: tools-ssms
ms.tgt_pltfrm: 
ms.topic: article
helpviewer_keywords:
- queries [SQL Server], types
- table creation [SQL Server], Make Table query
- inserting tables
- Make Table query
- adding tables
ms.assetid: 4493cffa-7b2d-4c24-8ef0-d49329198972
caps.latest.revision: "5"
author: stevestein
ms.author: sstein
manager: jhubbard
ms.workload: Inactive
ms.openlocfilehash: 3062cf684505e7c67c5b65a8e296ff75deb3610b
ms.sourcegitcommit: b2d8a2d95ffbb6f2f98692d7760cc5523151f99d
ms.translationtype: HT
ms.contentlocale: it-IT
ms.lasthandoff: 12/05/2017
---
# <a name="create-make-table-queries-visual-database-tools"></a>Creazione di query di creazione tabella (Visual Database Tools)
[!INCLUDE[appliesto-ss-asdb-asdw-pdw-md](../../includes/appliesto-ss-asdb-asdw-pdw-md.md)] Per copiare righe in una nuova tabella, è possibile usare una query di creazione tabella, che consente di creare subset di dati da usare o di copiare il contenuto di una tabella da un database a un altro. Una query di creazione tabella è analoga a una query di accodamento, con la differenza che viene creata una nuova tabella in cui copiare le righe.  
  
Durante la creazione di una query di creazione tabella è necessario specificare:  
  
-   Il nome della nuova tabella di database, ossia la tabella di destinazione.  
  
-   Le tabelle da cui copiare le righe, ossia le tabelle di origine. È possibile effettuare la copia da una singola tabella o da tabelle in join.  
  
-   Le colonne della tabella di origine di cui si desidera copiare il contenuto.  
  
-   Il criterio di ordinamento, se si desidera copiare le righe in un particolare ordine.  
  
-   Le condizioni di ricerca per la definizione delle righe da copiare.  
  
-   Le opzioni di raggruppamento, se si desidera copiare solo le informazioni di riepilogo.  
  
L'esempio di query visualizzato di seguito consente di creare una nuova tabella con nome `uk_customers` e di copiarvi le informazioni contenute nella tabella `customers`:  
  
```  
SELECT *   
INTO uk_customers  
FROM customers  
WHERE country = 'UK'  
```  
  
Per utilizzare correttamente una query di creazione tabella è necessario che:  
  
-   il database supporti la sintassi SELECT...INTO;  
  
-   l'autore disponga dei privilegi necessari per creare una tabella nel database di destinazione.  
  
### <a name="to-create-a-make-table-query"></a>Per creare una query di creazione tabella  
  
1.  Aggiungere le tabelle di origine nel riquadro Diagramma.  
  
2.  Scegliere **Modifica tipo** dal menu **Progettazione query**e fare clic su **Creazione tabella**.  
  
3.  Digitare il nome della tabella di destinazione nella finestra di dialogo **Creazione tabella** . In Progettazione query e Progettazione viste non viene eseguito alcun controllo per verificare se il nome è già in uso o se si è autorizzati a creare la tabella.  
  
    Per creare una tabella di destinazione in un altro database è necessario specificare il nome completo di una tabella, compreso il nome del database di destinazione, il proprietario (se necessario) e il nome della tabella.  
  
4.  Specificare le colonne da copiare aggiungendole alla query. Per informazioni dettagliate, vedere [Aggiunta di colonne a query (Visual Database Tools)](../../ssms/visual-db-tools/add-columns-to-queries-visual-database-tools.md). Verranno copiate solo le colonne aggiunte alla query. Per copiare righe intere, scegliere **\&#42; (Tutte le colonne)**.  
  
    Le colonne selezionate verranno aggiunte alla colonna **Colonna** del riquadro Criteri.  
  
5.  Se si desidera copiare le righe in un particolare ordine, specificare il criterio di ordinamento. Per informazioni dettagliate, vedere **Ordinamento e raggruppamento dei risultati delle query**.  
  
6.  Specificare le righe da copiare immettendo le condizioni di ricerca. Per informazioni dettagliate, vedere [Specifica di criteri di ricerca (Visual Database Tools)](../../ssms/visual-db-tools/specify-search-criteria-visual-database-tools.md).  
  
    Se non si specifica alcuna condizione di ricerca, tutte le righe della tabella di origine verranno copiate nella tabella di destinazione.  
  
    > [!NOTE]  
    > Quando nel riquadro Criteri si aggiunge una colonna da includere nella ricerca, tale colonna verrà aggiunta anche all'elenco delle colonne da copiare. Se si desidera utilizzare una colonna per la ricerca senza copiarla, deselezionare la casella di controllo accanto al nome della colonna nel rettangolo che rappresenta la tabella o l'oggetto con struttura di tabella.  
  
7.  Se si desidera copiare le informazioni di riepilogo, specificare le opzioni di raggruppamento. Per informazioni dettagliate, vedere [Riepilogo dei risultati di query (Visual Database Tools)](../../ssms/visual-db-tools/summarize-query-results-visual-database-tools.md).  
  
Quando si esegue una query di creazione tabella, non viene restituito alcun risultato nel [riquadro Risultati](../../ssms/visual-db-tools/results-pane-visual-database-tools.md). Viene invece visualizzato un messaggio che indica il numero di righe copiate.  
  
## <a name="see-also"></a>Vedere anche  
[Procedure per la progettazione di query e viste (Visual Database Tools)](../../ssms/visual-db-tools/design-queries-and-views-how-to-topics-visual-database-tools.md)  
[Tipi di query (Visual Database Tools)](../../ssms/visual-db-tools/types-of-queries-visual-database-tools.md)  
  
